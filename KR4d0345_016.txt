# -*- mode: mandoku-view; -*-
#+TITLE: 文溪集
#+DATE: 2015-08-25 00:05:19.565865
#+PROPERTY: ID KR4d0345
#+PROPERTY: BASEEDITION WYG    
#+PROPERTY: JUAN 卷十六
<pb:KR4d0345_WYG_016-1a>¶
欽定四庫全書¶
　文溪集巻十六　　　　　宋　李昴英　撰¶
　　七言律詩(下/)¶
　　　子先宗友試蘭省送以小詩¶
毫端五色織成章皎皎淸標月照梁再戰文場推定霸¶
一經書法首尊王鞭揚庾嶺梅花早梯上寒宫桂籍香¶
師道自居吾豈敢所期竹帛逺流芳¶
　　　北山證果寺¶
<pb:KR4d0345_WYG_016-1b>¶
久聞北寺最淸幽因看花田遂一游近國好山半煙雨¶
參天喬木幾春秋香凝永晝添談柄風送長松爽茗甌¶
此境今纔逢我輩不留詩去鶴猿羞¶
　　　羅浮國醮(并序/)¶
　　　　昔下元日朝廷遣使齎香建醮有五雲呈瑞¶
霓氅蹁躚拜玉宸發揮道徳五千文步虛夜半千山月¶
朝斗空中五色雲風雨若時昌國運乾坤齊夀祝吾君¶
賢侯方寸精誠積散作豐湖叶氣薰¶
<pb:KR4d0345_WYG_016-2a>¶
　　　羅浮飛雲頂¶
山行頗覺思悠然游遍仙家㡬洞天登見日亭風刮面¶
立飛雲頂月齊肩稚川翁有燒丹竈景泰師留卓錫泉¶
我得眞人金石訣無求自可享長年¶
　　　羅浮峒長寳谷王寧素送藥瓢¶
久矣深山煉鶴形聞呼峒長又逃名斷崖怪木人稀跡¶
亂石奔泉澗有聲劔定通神收古匣棋聊供玩戲紋枰¶
藥瓢解贈寧無意重到孤菴論養生¶
<pb:KR4d0345_WYG_016-2b>¶
　　　贈雲峰演菴主¶
一菴移向白雲堆檜栢參天少日栽頗怪髪如金線様¶
想曾眼見鐵橋來佛粘土壁煎茶供客對蒲團取芋煨¶
却笑老盧懷鉢走只因説出鏡非臺¶
　　　題羅浮冲虛觀化緣疏¶
仙去千年重此山不禁風雨屋摧殘金能點化空談易¶
錢欠通神着力難支厦終非一木了成裘未免衆毛攢¶
洞天有分人人到輪奐峩嵯起筆端(寳祐乙卯峒長黎/道静住持冲虛觀)¶
<pb:KR4d0345_WYG_016-3a>¶
(求詩化緣修/造輪奐一新)¶
　　　送湛師囘羅浮花首山¶
翩然拂袖忽然囘帶得羅浮面目來乞食又還雙足蠒¶
坐禪豈是寸心灰故依花首從三靖旋摘茶芽供一杯¶
蘭若苦空君不厭可能為我掃蒼苔¶
　　　秋試已近用韻勉兒輩¶
鄴軸輪囷數世藏乃翁曾讀被龍光詩書有種芥拾紫¶
科舉催人槐落黄學到自然名盛大文工更要理深長¶
<pb:KR4d0345_WYG_016-3b>¶
歲當酉戌吾家旺月府先敎竇桂香¶
　　　送黄提幹赴班¶
不枉金閨貯一賢唱名重見冕旒前省闈見説第三賦¶
選調猶遲十八年據實語人南嶠事無多行李浙江船¶
壺山羣彥官今緊直諒如今合茹連¶
　　　送恩平潛使君還里二首¶
風流太守作春遊到處恩波浩蕩流懷綬故鄉需上日¶
移舟別浦趂中秋聲歌洋溢行人口書翰縱横健筆頭¶
<pb:KR4d0345_WYG_016-4a>¶
識面雖新心頗熟慇勤話別送歸舟¶
　　　其二¶
五載南州屈重名活人一段是歸程兩州曾喚兩蘇起¶
孤節要師孤竹淸合有鋒車催赴闕不應畵㦸又專城¶
閑身已决深山底千里猶能共月明¶
　　　夀張新班¶
喜氣稜稜肖紫巖向來石燕毓竒男九十(平聲/音旬)入相今¶
纔半七日為人恰後三(正月十/日生)籍濕金閨穹地步椒香¶
<pb:KR4d0345_WYG_016-4b>¶
玉斚盎春酣赤松須待功名遂蒲澗淸泉墨菊潭¶
　　　送次兒解試¶
四度牋名達帝聰(國子監中者一/臺諫及者三)布衣便有此遭逢吾¶
家積慶為心印一戰收功在筆鋒舉子頭塲關薦鶚時¶
文手段要屠龍庭前手植森森桂飛捷今秋好事重¶
　　　紀事保林尉韻(并序/)¶
　　　　保昌尉陳知章權廣倅捕南海平民為猺賊¶
　　　　凡三十人獄將具余作劄子露香告於天而¶
<pb:KR4d0345_WYG_016-5a>¶
　　　　後達於帥閫不行其言又以公狀達於憲臺¶
　　　　逺檄循倅潛君審之而後獄得少緩林尉汝¶
　　　　沆有詩用其韻云¶
淸晨風日闢群隂一紙三熏上帝臨或者貪功頻滑手¶
毅然奮筆特誅心寃辭賴有由言折聖世難施漢法沉¶
此舉豈謀身禍福秪憐無罪縶南音¶
　　　聞禠閣職免新任之報二首¶
逺民寃甚草菅芟抗論公庭出至諴且喜一方全性命¶
<pb:KR4d0345_WYG_016-5b>¶
何妨三字減頭銜機關平地藏深穽仕宦伶人視戲衫¶
五遜州符今免矣幅巾藜杖可松杉¶
　　　其二¶
狂妄孤臣罪有餘三年三度掛丹書群兒過計愁郎罷¶
外物浮名總子虛只是儒酸眞面目不題道號混樵漁¶
親朋欲語澆敎醉休與時人定毁譽¶
　　　送族子春叟游西廣¶
鳯出丹山定九苞桂林要揀一枝巢久聞巖竇須幽討¶
<pb:KR4d0345_WYG_016-6a>¶
不是豪人莫汎交鶴髪頻將安問寄螢牕勤把舊書抄¶
功名到底還堅志崛起新豐一草茅¶
　　　後峒月溪寺¶
森森杉檜鬱相繆散策何妨逐勝游梵宇莊嚴傳浙様¶
碧池蕩漾納泉流將軍嬴得山林在衲子多因粥飯留¶
眼界雖云欠軒豁晚凉宜酒且夷猶¶
　　　送荃翁張端義之惠陽(并序/)¶
　　　　張荃翁太湖人端平雷變上疏直言謫居曲¶
<pb:KR4d0345_WYG_016-6b>¶
　　　　江往來韶廣間後又以言忤當路者謫化州¶
　　　　終焉¶
吹面東風竪緑簔詩翁七十醉婆娑放懷自號天隨子¶
知我無如春夢婆吟有小奚磨破硯臥看赤脚踏行窩¶
太湖爭似黄灣濶高浪粘天獨笑過¶
　　　即席和人韻送荃翁¶
詩似油翁背注油知音世有幾荆州乍寒乍暖方榆火¶
無米無錢只葉舟客况可堪今老大人生何必盡封侯¶
<pb:KR4d0345_WYG_016-7a>¶
津亭且莫匆匆去萬斛春醪任拍浮¶
　　　送李路鈐萬入京(有序/)¶
　　　　路鈐李萬建安人邱漕以梅州辟之不受¶
運厄南州暴吏專鶡冠却有好官員捕猺怕損平人命¶
製錦盡除常例錢枘鑿一言辭辟郡胷襟三略合籌邉¶
景文匹馬長相過我愧才非玉局仙¶
　　　和心字韻送林尉公琰校文¶
鵠袍忙立老槐隂爭望文星早照臨稱物衡無高下手¶
<pb:KR4d0345_WYG_016-7b>¶
别形鑑有是非心品題豈逐朱衣轉沙汰何妨苦海沉¶
將見賢書協輿論眞才到此遇知音¶
　　　蒲澗和東坡韻¶
四時冰柱濕風前絶頂飛來一泒泉瘦蔓相牽根太古¶
蒼崖特立探長天竈荒孤鶴尋遺跡寺老幽禽闖坐禪¶
閑日頻游歸復夢結廬曾許躡坡僊¶
　　　蒲澗山行宿景泰呈諸友人¶
蒲根採得汎金船滴水巖前且地僊造物添支閑歳月¶
<pb:KR4d0345_WYG_016-8a>¶
上恩不與好山川意行芳草迷丹竈旋摘新芽撥澗泉¶
欲雨還晴便登覽更消一宿白雲巓¶
　　　四月十五游僧寺¶
今日快逢僧結夏不妨乘興扣禪扉山垂逺瀑溪聲急¶
風捲痴雲雨脚稀嚢錦詩成僧借看紋楸棋落鳥驚飛¶
此來莫訝凭欄久傑閣新成拂翠㣲¶
　　　代送邱漕廸嚞¶
假帥如公自古無邦人久矣望鋒車政聲難掩諸公説¶
<pb:KR4d0345_WYG_016-8b>¶
明主周知萬里餘豹尾雞翹那欠此蓴&KR0325;鱸鱠且歸歟¶
江頭鼓動江船去喜氣歡聲動里閭¶
　　　用人韻送梅糾梁現¶
征鞍風軟踏香塵又送斯人南海瀕糾郡正資賔畫重¶
洗寃須放筆頭春勉期聖處功夫到肯學世間兒女顰¶
五瘴由心今一洗笑渠辟瘴嚼人頻¶
　　　送舶使周申¶
堂堂山立舊朝簪久屈清流督獻琛風趕連艘出獅國¶
<pb:KR4d0345_WYG_016-9a>¶
浪吹殘句到雞林平生不隔同年面中歲難禁惜別心¶
歸見耆英定相問只言閉戸萬山深¶
　　　贈宋省元巍薦經義¶
　　　　宋秉孫廣帥慈之子也治周禮義¶
傑作傳來見一班少年筆力老孱顏根源有學皆堪味¶
首尾無瑕孰敢刪工要前篇人易取説須兩段意相關¶
森森天骨晶光縹去必軒騰十二閑¶
　　　八月驟寒¶
<pb:KR4d0345_WYG_016-9b>¶
秋欲中分暑更袢金風崛起便成寒桃笙夜展猶嫌執¶
狐向朝披便怯單翻手炎凉眞可笑循環造化果無端¶
老來一任添霜縷寒暑難磨只寸丹¶
　　　中秋無月¶
已孤前度一中秋滿望今宵月下游藥杵放閑靈兎懶¶
鏡奩掩却素娥愁知誰有術擎梯取枉費當年弄斧修¶
天靳清明毎如此樽前休恨翳雲浮¶
　　　示兒用許廣文韻¶
<pb:KR4d0345_WYG_016-10a>¶
斐然狂簡不知非席㡌何時免誚譏官様詞章惟典雅¶
心腔理義要深幾各隨鵬鷃高低適一笑雞蟲得失微¶
偶未成名兒勿恨我方追悔蹈文闈¶
　　　鑒空閣¶
鑒空閣上賞僧軒祗樹深開不二門一水横流界平野¶
數峯突起補前村舟來舟去人多事潮落潮生岸有痕¶
鎭日長閒輸老衲倚笻獨坐古榕根¶
　¶
<pb:KR4d0345_WYG_016-10b>¶
　¶
　¶
　¶
　¶
　¶
　¶
　¶
　文溪集巻十六¶
